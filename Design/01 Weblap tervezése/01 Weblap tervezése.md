---
title: "Weblap tervezése"
layout: default
---

# Weblap tervezése

**Először a szöveget kell elkészíteni, és a képeket összegyűjteni!** 

Hasznos egy weblaptérképet is készíteni az oldalak közötti kapcsolatok megadásához. Például:
![](images/Pasted%20image%2020241214104353.png)

Az oldalak általában a navigációval kezdődnek, és a lábléccel (footer) végződnek. A kettő között van a tartalom.

## Navigáció készítése

![](images/Pasted%20image%2020241214113744.png)

A navigáció bal szélén általában az oldal/cég neve vagy logója szerepel.

Utána jönnek a linkek az egyes oldalakra vagy az oldal egyes részeire. itt lehetnek almenük is. Ezt általában egy nyíl jelzi.

A jobb szélen pedig lehetnek gombok különböző műveletekhez (pl. bejelentkezéshez, kereséshez, kosár megtekintéséhez).

A navigáció lehet az oldal elején vagy az ablak tetejéhez rögzítve (sticky navigation).

Mobil nézetben általában egy hamburger menü gombot kell megnyomni a navigáció megjelenítéséhez. Normál méretnél ez nem javasolt.

## Tartalom elrendezése (layout)

A jól megtervezett oldalak általában sávokból, szakaszokból (sections) állnak. Egy-egy sáv egy témához, gondolathoz tartozik. A sávok jól elkülönülnek egymástól.

Példa: [https://www.woldae.com/](https://www.woldae.com/)

|                        |                                          |
| ---------------------- | ---------------------------------------- |
| hero section           | ![](images/Pasted%20image%2020241214115310.png) |
| about section          | ![](images/Pasted%20image%2020241214115618.png) |
| expertise section      | ![](images/Pasted%20image%2020241214115654.png) |
| meet our teams section | ![](images/Pasted%20image%2020241214115728.png) |
| project section        | ![](images/Pasted%20image%2020241214115808.png) |
| blog section           | ![](images/Pasted%20image%2020241214115822.png) |
| call to action         | ![](images/Pasted%20image%2020241214115832.png) |

A tartalmakat általában nem célszerű egymás mellé tenni. Esetleg egy sidebar lehet, például egy blognál. Ilyenkor a két egymás melletti rész nem azonos súlyú. Például:
![](images/Pasted%20image%2020241214115846.png)

## Címek (Headings)

Minden szakaszhoz tartozzon egy cím, amely jól összefoglalja a szakasz tartalmát! A felhasználó ez alapján könnyen el tudja dönteni, hogy érdekli‑e az a szakasz.

Nézd meg a fenti első példában a címeket!

## Szakaszok tervezése (design)

Hogyan lehet a szakaszokat egymástól elkülöníteni?

- különböző háttérszínnel (váltakozva)
- háttérképpel
- térközzel
- elválasztóval (pl. vonallal)

## Szakaszok sorrendje

Fontos a szakaszok logikus sorrendje is. Ez elvezeti a felhasználót a cselekvéshez (jelentkezés, vásárlás, …) – ezt szokták user journey-nek nevezni.

Példa: [https://highwave.es/](https://highwave.es/)
![](images/Pasted%20image%2020241214120155.png)

A bemutatkozásnak, cég bemutatásának az elején kell lennie. Általában egy hero szakasszal kezdünk, és utána jön a cég vagy a termék bemutatása. A bemutatkozó szakaszban egymás mellé tehetünk egy képet és a hozzá tartozó címet és szöveget. Például:
![](images/Pasted%20image%2020241214120233.png)
Az első oldal lapozás nélkül látható részén (above the fold) válaszolni kell a következő kérdésekre:

1.   Ki vagy?

2.   Mit csinálsz?

3.   Hogyan tudsz segíteni?

![](images/Pasted%20image%2020241214120551.png)

A szolgáltatásokat lehet több oszlopba rendezni, és célszerű mindegyikhez ikont vagy képet hozzáadni. Például:
![](images/Pasted%20image%2020241214120722.png)

Két szolgáltatást is lehet egymás mellé tenni, négy esetén 2x2-es elrendezést célszerű használni. Öt szolgáltatásnál lehet 3+2, hatnál 3+3-as elrendezés.

Az oldalon hosszabb szöveges részek is előfordulhatnak. Ilyenkor két oszlopba írhatjuk őket, vagy kép(ek)et tehetünk melléjük.
![](images/Pasted%20image%2020241214120811.png)
![](images/Pasted%20image%2020241214120817.png)
(két különböző képet lenne célszerű)

A szöveg formázása is segíthet a tagolásban (alcímek, felsorolások, számozott listák, …)

A hosszú bekezdéseket célszerű több, rövidebb bekezdésre bontani. Példa:
![](images/Pasted%20image%2020241214120912.png)

A call to action szakaszban lehet formot is használni az adatok bekéréséhez.
![](images/Pasted%20image%2020241214120936.png)

Ahol lehet adjunk hozzá képeket!

Az egymás alatti sávokban lehet váltogatni az oldalakat:
![](images/Pasted%20image%2020241214120947.png)
A példák együtt:
![](images/Pasted%20image%2020241214121012.png)
## Másik példa

Nézzünk még egy példát! Egy üzleti honlapnál adottak a következők:
![](images/Pasted%20image%2020241214121042.png)
A Word fájlok az egyes oldalak tartalmát írják le, és vannak képek is.

Ezekből például ilyen elrendezéseket lehet csinálni:
![](images/Pasted%20image%2020241214121138.png)
A kezdő oldalon általában nagyobb hero section szokott lenni, mint a többin.

A call to action részt minden oldalon meg lehet ismételni.

## Lábléc (footer) készítése

Az oldal alján helyezkedik el. Lehetnek benne például kontakt adatok (cím, telefon, …), hivatkozások (social media is) valamint call to action rész is (például feliratkozás hírlevélre).
![](images/Pasted%20image%2020241214121301.png)
![](images/Pasted%20image%2020241214121307.png)
Nagyon hosszú oldal esetén a footer lehet a sidebar alján is.

## Drótvázak, Figma

A weboldalak tervezésénél gyakran használnak drótvázakat (wireframes). Ezek különböző kidolgozottságúak lehetnek:
![](images/Pasted%20image%2020241214121326.png)
Az ábrán sorban: low-fidelity (kézzel készült), mid-fidelity (számítógéppel készült), high-fidelity drótvázak vannak. A legkidolgozottabbat szokták mockup-nak is nevezni.

Ezek készítéséhez az egyik legismertebb eszköz a Figma alkalmazás.
![](images/Pasted%20image%2020241214121445.png)

Nézd meg ezekről az alábbi videót:

<iframe width="887" height="499" src="https://www.youtube.com/embed/ud6FdeSu-aU" title="Figma UI design szoftver - Bemutató (WPKurzus lecke)" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

[https://youtu.be/ud6FdeSu-aU](https://youtu.be/ud6FdeSu-aU)

## Feladat

Regisztrálj a [Figma alkalmazásba](https://www.figma.com/), jelentkezz be, és próbáld ki!